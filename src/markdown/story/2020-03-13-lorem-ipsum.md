---
title: Toekenning valorisatiebeurs (IOF Advanced, UGent)
date: 2018-01-11T11:00:00.000Z
description: Toekenning IOF Advanced beurs
isMilestone: false
lang: nl
---
Het vervolgtraject op het doctoraat van Elisa Van Kenhove wordt deels uitgevoerd onder de vorm van een IOF Advanced mandaat (UGent, start november 2018). Dit traject focust op de ontwikkeling van de slimme warmwatercontroller. Het doel is om met de opgedane kennis in het doctoraat een prototype van de controller te ontwerpen. Deze controller regelt de sanitair warmwaterproductie en slaat dit water op aan een lagere temperatuur, nl. een comforttemperatuur van ± 45°C. Dit wordt gecombineerd met warmteschokken indien een vooraf bepaalde Legionella pneumophila concentratielimiet, voorspeld door het regelalgoritme, bereikt wordt. Afhankelijk van de doelmarkt betreft het een:

(1) geïntegreerde controller in de productie-eenheid (doelmarkt: residentiële gebouwen)

(2) stand-alone controller (doelmarkt: grote/publieke gebouwen).

![](/uploads/iof-project-funding_v2.jpg "bron: https://www.ugent.be/techtransfer/nl/academici/iof")