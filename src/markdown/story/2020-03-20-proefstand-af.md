---
title: In gebruikname Legionella proefstand
date: 2020-02-01T11:00:00.000Z
description: De proefstand werd in gebruik genomen
isMilestone: false
lang: nl
---
De energie nodig voor de productie van warm water domineert de totale energievraag in goed geïsoleerde gebouwen. De productietemperatuur voor collectieve warmwatersystemen werd in Vlaanderen bij wet vastgelegd op 60°C om bacteriegroei tegen te gaan. Het is mogelijk om het energiegebruik voor warm water te verlagen door over te schakelen op lage temperatuur warmwatersystemen. Momenteel is dit in een groot deel van de gebouwen echter terecht verboden in Vlaanderen en in Europa, omwille van de gezondheidsrisico’s.

Aan de hand van een simulatiemodel dat ontwikkeld werd aan de onderzoeksgroep Bouwfysica kan de bacteriegroei in een warmwatersysteem echter inschat worden, waardoor het gecontroleerd verlagen van de temperatuur in combinatie met warmteschokken, gestuurd door onze **slimme warmwatercontroller**, in de toekomst mogelijks interessant wordt.

Er werd een **proefopstelling** gebouwd om de werking van de slimme warmwatercontroller optimaal te testen en onderzoeken. Als de werking aangetoond wordt, dan kan er getracht worden om dit nieuwe product te laten goedkeuren als alternatieve Legionella beheersmaatregel in Vlaanderen. Op die manier kan er veel energie bespaard worden zonder de gezondheid van de bewoner in gevaar te brengen.

![](/uploads/proefopstelling.jpg "Vooraanzicht Legionella proefopstelling")