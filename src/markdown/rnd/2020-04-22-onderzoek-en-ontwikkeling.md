---
title: Ondersteuning bij onderzoek en ontwikkeling
lang: nl
---
Een proefopstelling werd ontworpen en gebouwd voor onderzoek en ontwikkeling. Deze proefopstelling stelt een residentieel warmwatersysteem voor. Het distributiesysteem is een circulatieleiding. De proefopstelling is zo ontworpen dat de productie-eenheid gemakkelijk vervangen kan worden op vraag van de klant. Momenteel worden er testen uitgevoerd met een elektrische boiler en warmtepompboiler. We voorzien ook een warmtepompboiler verbonden met zonnecollectoren. Dit laat toe om verschillende systeemconfiguraties met deze componenten te testen. Uiteraard kan ook uw specifieke hardware geinstalleerd en getest worden.

Binnen deze proefopstelling kan veilig met Legionella pneumophila serogroep 1 gewerkt worden, hiermee kunnen we de effectiviteit van anti-legionella-producten testen en optimaliseren alvorens ze op de markt te brengen, maar ook uw hardware specifiek testen op mogelijke legionella-risicoâ€™s.

Testen op andere systemen, in labo of via simulatiemodellen, zijn zeker ook bespreekbaar. Contacteer ons en we overleggen wat mogelijk is.