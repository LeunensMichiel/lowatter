---
title: Legionella
rang: 1
lang: nl
faqitems:
  - question: Wat is Legionella?
    answer: Legionella pneumophila is een aerobe gramnegatieve bacterie. Er zijn
      maar liefst 39 verschillende soorten Legionella geïdentificeerd. De meest
      voorkomende Legionella-soort is Legionella pneumophila. Legionella komt
      voor in de meeste natuurlijke watersystemen zoals meren, vijvers en
      rivieren in lage concentratie en in ruststadium. Deze lage
      Legionella-bacterieconcentraties uit een natuurlijk omgeving kunnen
      opmerkelijk worden verhoogd in door mensen gemaakte warmwatersystemen waar
      de temperatuur optimaal is voor hun groei. Om energie-efficiëntere en
      gezondere warmwatersystemen te verkrijgen, moet daarom worden gekeken naar
      de interacties tussen Legionella pneumophila-bacteriën en het
      warmwatersysteem.
  - answer: De Legionella-bacterie dankt zijn naam aan een uitbraak tijdens de
      Amerikaanse Legioen Conventie in het Bellevue Stratford Hotel in
      Philadelphia in juli 1976. 221 Amerikaanse Legioen-leden werden getroffen
      door een ernstige longontsteking, van wie er 34 stierven. Deze vorm van
      longontsteking werd veteranenziekte genoemd en toen de bacterie die dit
      veroorzaakte uiteindelijk werd geïdentificeerd, werd ze Legionella
      genoemd. Dit was echter niet de eerste uitbraak. Uit opgeslagen weefsel is
      bekend dat deze bacterie 50 jaar geleden verantwoordelijk was voor
      mysterieziekten. Vóór 1976 was er een uitbraak in het St. Elizabeth
      ziekenhuis in Washington DC waar 81 patiënten ziek werden, van wie er 14
      stierven. Een andere uitbraak in hetzelfde Bellevue Stratford Hotel in
      Philadelphia was in 1974 op een Oddfellows Conventie waar 20 aanwezigen
      ziek werden, van wie er twee stierven.
    question: Sinds wanneer is er sprake van Legionella?
  - question: Hoe vaak komt een Legionella-infectie voor?
    answer: Af en toe komt Legionella voor in de media, dit gebeurt niet vaak. Brand
      en CO-vergiftiging zijn heel goed gekend als oorzaken van gebouw
      gerelateerde sterfgevallen. Jaarlijks sterven er echter meer personen aan
      een Legionella-infectie dan aan een CO-vergiftiging. Een
      Legionella-infectie blijft heel vaak onopgemerkt, aangezien het zich kan
      uiten als een lichte griep of een ernstige longontsteking. Daardoor wordt
      de oorzaak vaak niet opgespoord, zo blijft het geregistreerde aantal
      Legionella-infecties laag. Een urinetest kan echter uitwijzen dat het om
      de Legionellabacterie gaat.
  - question: Hoe geraak je besmet?
    answer: Een groot misverstand is dat je een Legionellabesmetting krijgt door
      besmet water te drinken. Dit is niet waar. De Legionellabacterie kan niet
      overleven in de maag van een mens. Kraantjeswater drinken houdt dus geen
      enkel risico op besmetting in. Hoe word je dan wel besmet? Besmetting
      gebeurt door het inademen van besmette aerosolen, aerosolen zijn heel
      kleine waterdruppels die geproduceerd worden door bijvoorbeeld een
      douchekop. Deze druppels zijn zo klein dat ze kunnen binnendringen in de
      longen. Let op, stoom/damp kan geen Legionellabacteriën bevatten aangezien
      deze druppels te klein zijn om de bacteriën met zich mee te dragen.
  - question: Wat zijn de symptomen van een Legionella besmetting?
    answer: >-
      De gevaarlijkste soort Legionella voor de mens is Legionella pneumophila.
      Het kan 2 ziektevormen veroorzaken, steeds binnen de 2 tot 10 dagen na de
      blootstelling (incubatietijd).

      De eerste vorm is Legionellose (veteranenziekte), een levensbedreigende longontsteking waarbij de patiënt dringend medische hulp nodig heeft. Symptomen van Legionellose zijn een algemeen ziek gevoel, hoofdpijn, spierpijn, hoesten en kortademigheid, gevolgd door een longontsteking met > 39°C koorts. Legionellose moet behandeld worden met antibiotica, en ook na genezing kan de ziekte nog langdurige gevolgen met zich meebrengen.

      De andere vorm is Pontiac Koorts, genoemd naar een uitbraak in Pontiac, Michigan in 1968. Deze variant uit zich onder de vorm van een griepachtige ademhalingsziekte. Bij Pontiac koorts zal de zieke gedurende 2 tot 5 dagen lichte griepachtige verschijnselen ondervinden zoals bijvoorbeeld koorts, spierpijn, hoofdpijn en hoesten. De ziekte is in deze lichte vorm niet gevaarlijk, er doet zich geen longontsteking voor. De klachten kunnen zonder behandeling overgaan.

      Het was pas sinds 1976, na de uitbraak in Philadelphia waarna Legionella werd ontdekt, dat volksgezondheid kon vaststellen dat dezelfde bacterie enkele eerdere uitbraken van Pontiac koorts veroorzaakte.
---
